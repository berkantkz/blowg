---
title: yaşamım
layout: post
category: 
song: 4IrJRB4MzNBnUymAZe0s94
---

uzun zamandan sonra yeniden merhaba. yazmayalı bir ayı geçmiş. çok muhtemeldir ki sebebi de zamanımı güzel geçiriyor olmamdı. bilgisayar başına yapacak hiçbir şeyim yokken oturup zamanımı harcadığımı fark ettim. son aylarda çok fazla yürüdüm. tamam belki çok olmayabilir ama neredeyse 0'dan başlayan birisi için gayet de çok bence. neyse. yürürken aynı zamanda müzik dinlemeyi de seviyorum. kulaklığım takılı yürümek; güzel şeyler düşünmek çok zevkli.

yürümeyi gerçekten seviyorum. o yüzden köyden döndükten sonra buna sardım. trene atlayıp sahile gidip sahil kenarında saatlerce yürümek dünyanın en güzel etkinliklerinden birisi benim için. trende yolculuk yapmak da ayrı bir güzel.

bunlara ek olarak ilgini çeken ve ilgi gösteren birisiyle de vakit geçirmek de gerçekten hoş. buna da imkanım oldu. iyi ki de oldu. güzel ve mutlu vakitler geçirdim. birlikteyken zamanın nasıl geçtiğini anlayamadım hiçbirinde. mutluluktan ötürü olsa gerek.

hayal kırıklığının hiç olmaması insan aklı için imkansız bir iddia. aklı işleyen herkes çeşitli hayaller kurar; hayalini kurduğu her şey gerçekleşmez. bundan dolayı hayal kırıklığının hiç olmaması imkansızdır. bundan ötürü; herkese hayal kırıklıklarının en az düzeyde olduğu, mutluluğun ve sevginin daima sürdüğü güzel bir yaşam dileklerimle. kendinize çokça iyi bakın.
